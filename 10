রাজশাহী বিশ্ববিদ্যালয়ে অধ্যাপক তাহের হ*ত্যা মামলাতেও প্রাথমিকভাবে ছাত্রশিবিরকে সম্পৃক্ত করা হয়েছিল। পরে বের হয়ে আসে একদমই ভিন্ন একটা চিত্র। 

মামলা সূত্রে জানা যায়, নিহত অধ্যাপক তাহের ও তার হ*ত্যা মামলার প্রধান আসামী ড. মিয়া মোহাম্মদ মহিউদ্দিন একই বিভাগের শিক্ষক ছিলেন। অধ্যাপক তাহের শুধুমাত্র ভূতত্ত্ব ও খনিবিদ্যা বিভাগের শিক্ষকই ছিলেন না, একইসাথে শিক্ষকদের প্রমোশন সংক্রান্ত কমিটিরও সদস্য ছিলেন। তার মতামত ও সুপারিশ ছাড়া শিক্ষকদের প্রমোশন হওয়ার সুযোগ নেই, অন্তত তার বিভাগের শিক্ষকদের।

অন্যদিকে, ড. মহিউদ্দিন ছিলেন সহযোগী অধ্যাপক। তিনি অধ্যাপক পদে পদোন্নতি পাওয়ার জন্য বিশেষজ্ঞ কমিটির কাছে আবেদন করেছিলেন। আর অধ্যাপক তাহের ছিলেন ঐ কমিটিরই উল্লেখযোগ্য সদস্য। ড. মহিউদ্দিনের আবেদনটি নিয়ে যখন প্রোমোশন কমিটিতে আলোচনা হয়, তখন নিহত অধ্যাপক তাহের নিরব ছিলেন। তিনি প্রোমোশনের কোনো সুপারিশ করেননি। এখান থেকেই সংকটের সূত্রপাত হয়।  

অধ্যাপক তাহেরের যুক্তি ছিল ৩টি। 
প্রথমত, ড. মহিউদ্দিনের চাকরির বয়স তখনও ১২ বছর পূর্ন হয়নি যা অধ্যাপক হওয়ার জন্য অন্যতম শর্ত ছিল। তাছাড়া সহযোগী অধ্যাপক হিসেবেও তার ৫ বছর তখনো হয়নি। সবচেয়ে বড়ো কথা, অধ্যাপক তাহেরের মতে ড. মহিউদ্দিন প্রোমোশনের জন্য যোগ্য নন। কেননা, তার অধিকাংশ গবেষণাপত্রই যৌথভাবে করা। এককভাবে তার কোনো গবেষণা নেই বললেই চলে। আর একক গবেষণা ছাড়া অধ্যাপক পদে প্রোমোশন পাওয়ার সুযোগ নেই। 

অধ্যাপক তাহের সুপারিশ না করায় ড. মহিউদ্দিন সংক্ষুব্ধ হয়ে প্রমোশন কমিটিকে পাশ কাটিয়ে সরাসরি ভিসির কাছে প্রোমোশন চেয়ে আবেদন করেন। নিজের দুর্বলতা আড়াল করার জন্য তিনি নিজের যৌথ গবেষণাকে এককভাবে করেছেন মর্মে দাবি করেন। তখন অধ্যাপক তাহের বিশ্ববিদ্যালয় কর্তৃপক্ষকে জানান যে, ড. মহিউদ্দিন মিথ্যা বলছেন। তিনি এককভাবে ঐ গবেষণা করেননি। বরং একই বিভাগের সহযোগী অধ্যাপক সুলতান উল ইসলামের সাথে মিলেই তিনি ঐ গবেষণাটি লিখেছিলেন।

ফলশ্রুতিতে, বিশ্ববিদ্যালয় কর্তৃপক্ষ ড. মহিউদ্দিনের প্রোমোশন প্রক্রিয়া স্থগিত করেন। শুধু তাই নয়, তার গবেষণাটি আসলে কার লেখা তা নির্নয়ের জন্য একটি তদন্ত কমিটিও গঠন করা হয়। তখনই ড. মহিউদ্দিন ক্ষুব্ধ হয়ে যান এবং ক্রোধবশত অধ্যাপক তাহেরকে হত্যার পরিকল্পনা করেন।

যদিও তৎকালীন প্রশাসন বিশ্ববিদ্যালয়ের ঐ সময়ের ছাত্রশিবিরের সভাপতি সালেহী ভাইকে এই ঘটনার সাথে সম্পৃক্ত করেন এবং টানা কয়েকমাস রাজশাহীসহ অনেক জেলাতেই শিবিরের বিরুদ্ধে ক্র্যাকডাউন করে ঘটনাটিকে রাজনৈতিক কালার দেয়ার চেষ্টা করেছিলেন। তবে, তাদের সেই চেষ্টা ব্যর্থ হয়। সালেহী ভাই বেকসুর খালাস পান। আর নেপথ্যের প্রকৃত ঘটনাটি একেবারেই পেশা সংক্রান্ত।

ইতিমধ্যেই ড. মহিউদ্দিনের ফাঁ*সি কার্যকর করা হয়েছে। বাংলাদেশে বিগত ১৫ বছরে ফ্যাসিবাদী সরকার, দলীয় প্রশাসন ও নিজেদের মিডিয়া ব্যবহার করে প্রতিপক্ষ শক্তিগুলোকে দমন করেছিল- এ ঘটনাগুলো এরই প্রমাণ। রাজশাহী বিশ্ববিদ্যালয় শাখা ছাত্রশিবির যেভাবে প্রোপাগান্ডা ও রাজনৈতিক হয়রানির শিকার হয়েছে তা সত্যিই নজিরবিহীন।

- আলী আহমদ মাবরুর
